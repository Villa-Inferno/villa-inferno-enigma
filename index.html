<!DOCTYPE html>
<html lang="it">
<head>
  <meta charset="UTF-8" />
  <meta name="viewport" content="width=device-width, initial-scale=1" />
  <title>ENIGMA</title>
  <style>
    body {
      background-color: #000;
      color: #d4af37;
      font-family: 'Courier New', Courier, monospace;
      font-size: 0.9rem;
      margin: 0;
      padding: 20px;
      text-align: center;
      white-space: pre-line;
      user-select: none;
      max-width: 600px;
      margin-left: auto;
      margin-right: auto;
      line-height: 1.5;
    }
  </style>
</head>
<body>
Egregio amico, sei stato invitato,
a onorarci con la tua presenza,
a un incontro elegante e raffinato,

che però d’ostacoli non è senza:
l’accesso infatti è concesso alle menti
che mostreranno la loro sapienza.

Questo è un breve enigma per i presenti:
mi dovrete portar la soluzione,
che consta di sette importanti elementi.

Questi presenti, d’impegno cagione,
possono giungere da soli o insieme,
importante è la lor disposizione.

Iniziamo ora, non perdiam la speme.
Tra re e regine è la coppia iniziale,
dove i cuori son rossi, e il fiore è un seme.

Io voglio delle Francesi il totale.
Stai con la Fortuna, non esser stolto,
ché il prossimo dono è alquanto “casuale”.

Cos’ha molte facce ma nessun volto,
e viene gettato per testare la sorte?
Che il numero di tutti gli occhi sia colto.

Passiamo a un altro, per aprir le porte.
Vi è un oggetto disperso insieme al Mondo,
che segue il Papa, e precede la Morte.

Con sé ha molti raggi, ed un corpo tondo,
ed è buono ausilio dei viaggiatori:
dimmi il numero, per andare in fondo.

Indizio: esso si trova fra i Maggiori.
Per mostrare che di cuor non sono assente,
VI do l’ultimo senza tanti dolori:

lo è Romano nel verso precedente.
Un codice di sette avete ora:
metteteli in ordine usando la mente,

e se acceder volete alla dimora.
</body>
</html>




